<!DOCTYPE html>
<html lang="en">
  <head>
    <meta charset="UTF-8" />
    <link rel="icon" type="image/svg+xml" href="textures/logo.svg" />
    <meta name="viewport" content="width=device-width, initial-scale=1.0" />
    <title>Grafikon 3D - Opis</title>
    <link rel="stylesheet" href="style.css" />
  </head>
  <body class="textual">
    <div class="menu-container">
      <nav class="menu">
        <div><a class="current" href="index.html">O projekte</a></div>
        <div><a href="help/index.html">Návod na používanie</a></div>
        <div><a href="map/index.html">Mapa</a></div>
      </nav>
    </div>

    <div class="container">
      <section class="sidebar">
        <img id="logo" src="textures/logo.svg" alt="logo" height="200" />
      </section>

      <article class="main-text">
        <h1>Grafikon - teraz v 3D!</h1>
        <p>
          Viem, znie to ako hláška spred 10 rokov, z časov, keď boli kiná plné
          3D filmov a všetci si začali kupovať 3D televízory a tie červeno-modré
          okuliare. Ale nenechajte sa odradiť názvom.
        </p>
        <h2>Čo to vôbec má byť?</h2>
        <p>
          Určite ste už videli
          <a href="https://www.zssk.sk/cestovny-poriadok/"
            >grafikon v textovej podobe</a
          >
          - je to taká tabuľka so zastávkami a časmi odchodov. Pre bežné
          používanie je viac než dostatočný, ale ja veru nie som bežný
          používateľ - chcel som nejak lepšie vidieť, ako vlaky na seba
          nadväzujú, kde sa stretávajú, aké sú možnosti prestupu z tej a tej
          stanice... Obrázkové grafikony nie sú žiadna novinka, avšak tie sa
          nedajú tak ľahko zohnať a väšinou sa robia len pre jednu konkrétnu
          trať - pritom máme vlaky, ktoré idú aj cez 4 rôzne trate - napríklad
          taký rýchlik Bojnice prejde cez trate 140, 141, 120 a 132. Avšak
          obrázkový grafikon využíva iba dva rozmery - jeden na výšku a druhý na
          polohu vlaku na trati. Človek je tvor trojrozmerný, o rozmer viac bez
          problémov zvládne spracovať. Preto som vytvoril túto mapu - dva
          rozmery venujem geografickej polohe vlaku a jeden venujem času.
        </p>
        <p>
          Pre bežného používateľa je to na prvý pohľad mätúce (aby som citoval
          svojho spolubunkujúceho, "prekliate"). Ak ste schopní porozumieť
          obrázkovým grafikonom, tak podľa mňa budete schopní chápať aj túto
          stránku.
        </p>
        <p>
          Rovnako ako na 2D grafikone, aj tu možno vidieť ako sa vlaky míňajú na
          jednokoľajkách, na ktorej zastávke koľko stoja, aj koľko párov ich
          chodí za deň. Nie ste však limitovaní na jednu trať alebo úsek -
          môžete si pozerať všetky trate naraz. Taktiež často bývajú grafikony
          napevno vytvorené a človek si musí čítať kopy drobných poznámok aby
          zistil, či ten a ten spoj ide aj cez víkendy alebo štátne sviatky - v
          tomto grafikone si stačí nastaviť správny dátum a čas a zobrazí vám
          iba aktuálne spoje.
        </p>
        <h2>Prečo ti to napadlo?</h2>
        <p>
          Nuž, rád chodím na vlakové výlety. Keď ľudia počujú "vlakový výlet",
          predstavia si väčšinou niečo typu "Idem z Bratislavy do Pezinka, tam 4
          hodiny pobehám mesto, zaleziem na 2h do kaviarne a potom idem späť".
          Moji milí, veru nie. Naše výlety bývajú sofistikovanejšie - ak to nemá
          aspoň 3 prestupy a nejde cez trasy, ktoré by žiadnemu smrteľníkovi
          nepadli na um, tak sa to neráta. Lenže naplánovať taký 2-dňový výlet s
          10 prestupmi nie je práve najľahšie - treba dobre poznať odkiaľ ide čo
          a kedy, prípadne či to veľa meškáva. Vyhľadávanie v cestovných
          poriadkoch je v tomto prípade dosť pomalé. To bola bola motivácia, aby
          som túto stránku vyrobil - aby som sa mohol pozrieť na spoj a hneď
          vizuálne vidieť, čo naň kde a kedy nadväzuje. Takže áno, cieľová
          skupina tohto projektu som hlavne ja sám, plus možno kamaráti, ktorí
          sa tiež venujú tomuto "extrémnemu železničiarstvu", ako sme náš
          koníček nazvali po vypočutí si reakcií ľudí na naše hobby. Moja
          cieľová skupina napríklad vie, kde sú aké mestá na Slovensku a ktoré
          stanice sú dôležité - keby dám na mapu nápisy, už by to bolo úplne
          neprehľadné.
        </p>
        <h2>Kto to vytvoril?</h2>
        <p>
          Marek aneb <a href="https://github.com/cxivo">Ĉivo</a>, ako projekt na
          <a href="https://mshgrid.com/2022/10/22/webovska-grafika/"
            >Webovskú grafiku</a
          >. Je možné že som sa nechal trochu tou mapovou časťou uniesť na úkor
          zvyšku projektu, ale čo už narobím :P
        </p>
        <p>
          Veľká vďaka patrí <a href="https://github.com/Benko11">Benkovi</a> za pomoc pri štýlovaní stránky 
          (až dlllho po odovzdaní projektu, nebojte, akademickú integritu si vážime)
        </p>
        <h2>Použité dáta a nástroje</h2>
        <p>
          Mapové podklady pochádzajú z
          <a href="https://www.openstreetmap.org/copyright">OpenStreetMap</a>,
          informácie o pohybe vlakov od <a href="https://www.zsr.sk">ŽSR</a>
          - presnejšie z jednej skvelej databázy,
          <a
            href="https://data.slovensko.sk/datasety/ca4cb74c-7192-4198-b074-34acd9d295e7"
            >GTFS</a
          >, ktorú ŽSR pravidelne aktualizuje. Na vizualizáciu bola použitá
          knižnica <a href="https://threejs.org/">three.js</a>, na pomoc so
          spracovaním dát <a href="https://sql.js.org/">SQL.js</a> (ktorá
          umožňuje robiť SQL dotazy aj v prehliadači, čo mi veľmi uľahčilo
          prácu).
        </p>
        <p>
          Zdrojový kód stránky nájdete na
          <a href="https://github.com/cxivo/vlakomapa">GitHube</a>.
        </p>
        <p>Stránka bola naposledy aktualizovaná 2025-08-28.</p>
      </article>
    </div>
  </body>
</html>
